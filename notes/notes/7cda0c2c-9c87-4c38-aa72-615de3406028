:PROPERTIES:
:ID:       7cda0c2c-9c87-4c38-aa72-615de3406028
:END:
#+title: TezÖnerisi
#+bibliography: /home/bar/org/lib.bib
#+cite_export: csl
#+filetags :tez:

* Önerilen Tez Başlığı

*Epilepsilerde Genetik Altyapının Genomik Yaklaşımlar ile Araştırılması*

*Genetik Kökenli Epilepsilerde Yeni Nesil Dizileme ve Tüm Genom Genotipleme Analizleri*

*Genetik Epilepsilerin Genomik Analizleri*

*Epilepsi Kohortunda Genomik Analizler*

*Epilepsi Kohortunda Yeni Nesil Dizileme ve Tüm Genom Genotipleme Analizleri*

*Farklı Epilepsilerde Altta Yatan Genetik Varyantların Araştırılması*

*Farklı Epilepsilerin Genomik Yöntemler ile İncelenmesi*

*Epilepsinin belirimsel eşiğinin belirlenmesi*

* Önerilen Tez Konusu, Özgünlüğü ve Bilimsel Önemi
Epilepsiler, çeşitli etiyolojileri olan ve farklı elektroklinik özellikler gösteren büyük bir hastalık/bozukluk grubudur.
[cite:@wirrellIntroductionEpilepsySyndrome2022]
Genetik kökenli epilepsiler, tek gene bağlı kalıtımdan hastalık ile direkt ilişkili olmayan yolaklardaki bozukluklardan bile etkilenebilecek kuramsal omnigenik kalıtıma bir yelpaze içerisinde kalıtılabilirler.
[cite:@boyleExpandedViewComplex2017]
Aynı zamanda genetik epilepsiler kısa tek nükleotit varyantları, büyük kopya sayı değişiklikleri, kromozomal anomaliler ve intergenik tekrar artışları gibi çeşitli genetik olaylar sonucu ortaya çıkabilirler.
[cite:@ellisEpilepsyGeneticsClinical2020]

Bu yüzyılın başında hız kazanan yeni nesil genomik yaklaşımlar, Mendeliyen ve kompleks hastalıkların genetik temelinin anlaşılmaya başlamasını sağlamış ve birçok hastalığın kalıtsallığını aydınlatmıştır.
[cite:@boyleExpandedViewComplex2017]

Yeni nesil genetik yöntemler sayesinde bugüne kadar ClinVar veritabanı üzerinde epilepsi ile ilişkili 148 gen ve yaklaşık 1600 patojenik varyant bildirilmiştir.
[cite:@perez-palmaSimpleClinVarInteractive2019]

Bu tez çalışmasında, klinik değerlendirilmesi İÜ İTF'de, tüm genom genotipleme ve tüm ekzom dizileme (TED) çalışmaları Epi25 projesi kapsamında yapılan 183 epilepsi hastasının analizleri yapılacaktır.
Epi25 projesi, 40 epilepsi çalışma grubunun katkı sağladığı Epi25 uluslararası epilepsi konsorsiyumunun dünya çapında bir ekzom dizileme projesidir.
[cite:@fengUltraRareGeneticVariation2019]

TED ve tüm genom genotipleme analizleri sonucunda elde edilen varyantların hastalık ile ilişkilerinin sınıflandırılması amaçlanmaktadır.
Epi25 projesi kapsamında hastalar ve sağlıklı kontroller dizilenmiş ancak anne, baba ya da diğer aile bireyleri dizilenmemiştir.
Bu çalışmada analizler sonucu elde edilen varyantların ailedeki ayrımının yapılması, bulguların klinik açıdan daha emin değerlendirilmesini ve kalıtım modelinin aydınlatılmasını sağlayacaktır.
Bu tezdeki bir diğer amaç TED analizlerini T2T referans genomu ile yapmaktır. T2T ile analizler yanlış pozitifleri azaltacak ve daha önceki genom versiyonlarında mümkün olmayan bölgelerin araştırılmasına olanak sağlayacaktır.

Kompleks fenotiplerde, genom boyu ilişkilendirme projelerinde tespit edilen anlamlı yaygın varyantlar fenotipin ancak küçük bir yüzdesini açıklayabilmektedir.
[cite:@manolioFindingMissingHeritability2009]
Bu kayıp kalıtsallığın, ortaya çıkarılmasında ekzom dizileme, nadir ve yepyeni varyantların keşfini sağlayabilen bir yöntem olarak öne çıkmaktadır.
[cite:@purcellPolygenicBurdenRare2014]

Uzun okumalı dizileme teknolojilerinin gelişmesi ile insan referans genomlarının bir araya getirilmesi işleminde kısa okumalı dizilemelerin kısıtlamaları aşılmış, insan genomu tam olarak dizilenmiş ve bir araya getirilmiştir.
[cite:@nurkCompleteSequenceHuman2022]
T2T CHM13 referans genomu; hizalama verimini artırarak yanlış pozitifleri azaltmakta, böylece klinik ve fonksiyonel araştırmaları güçlendirmekte, aynı zamanda daha önce çözülememiş bölgeleri haritalayarak yeni keşiflere olanak tanımaktadır.
[cite:@aganezovCompleteReferenceGenome2022]

Kompleks bir hastalık olan epilepsiye, omnigenik bir model ile yaklaşmak dizileme teknolojileri ile mümkün olmuştur. Epileptogenez sürecindeki yolaklardaki önemli düğümlerin keşfi ve bu yolaklardaki varyasyon eşik değerlerinin belirlenmesi hastalığın tanı, tedavi ve danışmasında değerli olacaktır.

* Referanslar
#+print_bibliography:
